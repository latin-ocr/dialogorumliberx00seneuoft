90 SENECA

fugere et libertatern dolori suo quaerere : tu ad illam
te, quidquid cogitaueris, confer; siue seruare istum
habitum uoles siue deponere, aput illam inuenies uel

4 finem doloris tui uel comitem. sed si prudentiam per-
fectissimae feminae noui, non patietur te nihil pro- 5
futuro maerore consumi, et exemplum tibi suum, cuius
ego etiam spectator fui, narrabit. carissimum uirum
amiserat, auunculum nostrum cui uirgo nupserat,
in ipsa quidem nauigatione ; tulit tamen eodem tem-
pore et luctum et metum euictisque tempestatibus 10

5 corpus eius naufraga euexit. o quam multarum
egregia opera in obscuro iacent l si huic illa simplex
admirandis uirtutibus contigisset antiquitas, quanto
ingeniorum certamine celebraretur uxor, quae, oblita
inbecillitatis, oblita metuendi etiarn firmissimis maris, 15
caput suum periculis pro sepultura obiecit, et dum
cogitat de uiri funere, nihil de suo timuit Ι nobilitatur
carminibus omnium, quae se pro coniuge uicariam
dedit: hoc amplius est, discrimine uitae sepulcrum
uiro quaerere ; maior est amor, qui pari periculo minus 20

6 redimit. post hoc nemo miretur, quod per sedecim
annos, quibus Aegyptum maritus eius optinuit,
numquam in publico conspecta est, neminem pro-
uincialem domum suam admisit, nihil a uiro petiit,
nihil a se peti passa est. itaque loquax et in contu- 25
melias praefectorum ingeniosa prouincia, in qua etiam
qui uitauerunt culpam non effugerunt infamiam, ,
1161111 unicum sanctitatis exemplum suspexit, et, quod
illi difficillimum est cui etiam periculosi sales placent,

16 uiri post sepultura add. Gertz 21 miretur scrz'psi coll.
Polyb. 16 ξ 4: miratur Α

