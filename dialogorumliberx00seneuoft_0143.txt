AD HEL J'JAM 75

illa nolenti similis est. C. Caesar, quem mihi uidetur 4
rerum natura edidisse, ut ostenderet quid summa uitia
in summa fortuna possent, centiens sestertio cenauit
uno die ; et in hoc omnium adiutus ingenio uix tamen
5 inuenit, quomodo trium prouinciarum tributum una
cena fieret. o miserabiles, quorum palatum nisi ad 5
pretiosos cibos non excitatur! pretiosos autem non
eximius sapor aut aliqua faucium dulcedo sed raritas
et difficultas parandi iacit. alioqui, si ad sanam illis
10 mentem placeat reuerti, quid opus est tot artibus
uentri seruientibus? quid mercaturis? quid uasta-
tione siluarum? quid profundi perscrutatione? pas-
sim iacent alimenta, quae rerum natura omnibus locis
disposuit ; sed haec uelut caeci transeunt et omnes
15 regiones peruagantur, maria traiciunt et, cum famem
exiguo possint sedare, magno inritant. libet dicere : 6
‘ quid deducitis naues ? quid manus et aduersus feras
et aduersus homines armatis? quid tanto tumultu
discurritis? quid opes opibus adgeritis? non uoltis
20 cogitare, quam parua uobis corpora sint? nonne furor
et ultimus mentium error est, cum tam exiguum
capias, cupere multum Ρ licet itaque augeatis census,
promoueatis fines, numquam tamen corpora uestra
laxabitis. cum bene cesserit negotiatio, multum
25 militia rettulerit, cum indagati undique cibi coierint,
non habebitis ubi istos apparatus uestros conlocetis.
quid tam multa conquiritis? ’ scilicet maiores nostri, 7
quorum uirtus etiamnunc uitia nostra sustentat,
infelices erant, qui sibi manu sua parabant cibum,
30 quibus terra cubile erat, quorum tecta nondum auro

1 illa A, uelle Madvig, illa nolle Gertz uolenti Gertz

